## KillJoy

**Aihe:** Sovellukseen tallennetaan tiedot alkoholinkäytöstä ja siihen liittyvistä muista kuluista yhdeltä illalta. Ohjelmaan tallennetaan tiedot alkoholeittain (nimi, vahvuus, määrä, hinta, tyyppi) ja muut kulut erikseen (nimi, hinta).

Ohjelma laskee, kuinka paljon illan aikana kului rahaa, kuinka paljon puhdasta alkoholia, montako alkoholiannosta (tyypeittäin), keskimääräisen alkoholiannoksen hinnan ja listaa kaiken kulutetun jaoteltuna alkoholiin ja muihin kuluihin. Lisäksi annetaan palautetta kulutetun rahamäärän ja alkoholiannosten lukumäärän mukaan (meneekö kulutus yli suositusten ja kuinka suuri osa kuukauden nettotuloista humpsahtikurkusta alas).

Jos aikaa jää, voi myös lisätä alkoholiannosten laadun (oliko hyvä vai huono esim. asteikolla 1 - 5), kellonajan (jolloin voi laskea humalan asteita) tai infografiikkaa tuloksista.  

Laajennettavissa kivasti myös tietokantasovellukseksi, kun sen kurssin aika tulee. 

**Käyttäjät:** Alkoholin kulutuksestaan ja sen tilastoinnista innostunut henkilö, joka haluaa syventää morkkistaan seuraavana aamuna.

**Käyttäjän toiminnot:**
* Syöttää laskennan kannalta relevantit taustatiedot (sukupuoli, ikä, kk-tulot tms.)
* Syöttää alkoholin kulutukseen liittyvät tietonsa
* Syöttää muihin kuluihin liittyvät tietonsa
* Saa kokoomatiedot illan kuluista
* Saa kokoomatiedot illan alkoholinkulutuksesta
* Saa palautetta siitä, menikö ilta alkoholin- ja rahankulutuksen näkökulmasta ihan putkeen 

**Luokkakaavio**
![Luokkakaavio](https://github.com/annapiir/killjoy/blob/master/dokumentaatio/luokkakaavio.png)

